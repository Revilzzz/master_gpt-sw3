§ 1 Sammanträdets öppnande
Ordföranden förklarar mötet öppnat.

§ 1A Val av protokollsjusterare
Att jämte ordföranden justera dagens protokoll föreslås Per-Magnus Forsberg.

§ 1B Godkännande av dagordning
Styrelsen beslutar att godkänna föreslagen dagordning.

§ 1C Godkännande av föregående protokoll
Styrelsen beslutar att godkänna protokoll från styrelsemöte 2023-11-01.

§ 2 Infotmationspunkter
A. VD Informerar
VD Informerar är en stående punkt vid varje styrelsemöte. Informationen är av mer allmän karaktär, som inte behandlas under någon annan punkt vid styrelsemötet. Styrelsen har möjlighet att i förväg meddela önskemål om information.

Anneli Wikner informerar denna gång om:

Körschemat för dagen, som innebär att samtliga bolag i MSVA-gruppen har sina styrelsemöten parallellt
Återkoppling av utvärdering av styrelsens och ledningens arbete
Omvärldsbevakning
Kort summering - året som gått 2023
Ledamöterna ges tillfälle att ställa frågor utifrån informationen, som besvaras.

Informationsunderlag

VD-info 22 feb 2024
B. Aktuellt från VA
Tomas Larsson informerar om aktuell status för VA-verksamheten med avseende på:

Hållbarhetsindex, resultat 2023
Status större projekt
- Njurundakusten 
- Torsboda
Ledamöterna ges tillfälle att ställa frågor utifrån informationen, som besvaras.

Informationsunderlag
Verksamhetsinfo AOVA
C. Omvärldsanalys, Svenskt Vatten
Pyry Niemi informerar om Svenskt Vattens omvärldsanalys och aktuella aktiviteter.

Blå färdplan, en samlad vattenpolitik för Sverige i EU
Aktuella frågor 
- investeringsrapporten
- behovet av förvaltningsövergripande arbete 
- behovet av samverkan över kommungränser
Taxehöjningar 2024 – 10 i topp
Förslag från Svenskt Vatten till Finansdepartementet 
- statligt låneprogram 
- kompensatoriskt statligt stöd 
- moms på VA-avgiften, möjligt finansieringspaket 
- införande av miljöskadefond
Aktuella aktiviteter i EU
Ledamöterna ges tillfälle att ställa frågor utifrån informationen, som besvaras.

Informationsunderlag
Presentation, Svenskt Vatten
§ 3 Årsredovisning 2023
Beslut
Styrelsen beslutar att anta upprättat förslag till årsredovisning med bokslut för 2023 för SVAB, vilken ska överlämnas till bolagsstämman för fastställelse och till Stadsbacken AB för kännedom.

Ärendet
Företas till behandling förslag till årsredovisning med bokslut för år 2023 för SVAB. Ewa Thorén informerar om årsbokslut samt uppföljning av affärsplanen och Therese Malmgren går igenom MSVA-gruppens revision för 2023. Revisionen innehåller inte några anmärkningar mot styrelsens och VD:s sätt att handha sina uppgifter.

Beslutsunderlag
MSVA_Hallbarhetsredovisning_2023
Revisionsrapport MSVA-gruppen 2023
SVAB Styrelserapport 202312
SVAB ÅR 2023
Uppföljning Affärsplan 2023 med plan för 2024-2026 Helår
§ 4 Årsstämma 2024
Beslut
Styrelsen beslutar att ordinarie årsstämma med SVAB hålls den 2024-05-30 med början kl. 12:00.

Ärendet
Förslag till datum för årsstämman är anpassat till Stadsbacken AB:s tidplan.

§ 5 Slutrapportering Ny mekanisk rening vid Essvik ARV
Beslut
Styrelsen beslutar att godkänna slutrapporteringen av projekt Ny mekanisk rening vid Essvik ARV; samt att godkänna projektavslut

Ärendet
Projektet ny mekanisk rening vid Essvik avloppsreningsverk är avslutat. Projektets budget var 10 mnkr och det totala utfallet slutade på 8,5 mnkr.

Genom att ha förnyat maskinutrustningen har bättre förutsättningar skapats för att säkerhetsställa framtida drift av det mekaniska reningssteget, där nu även hela flödet från va-utbyggnaden av Njurundakusten ska tas om hand.

Beslutsunderlag
Beslutsärende Slutrapportering Ny mekanisk rening vid Essvik ARV
§ 6 Slutrapportering Ny utloppsledning för Tivoliverket, etapp 1–5
Beslut
Styrelsen beslutar
att godkänna föredragningen;
att godkänna slutrapportering Investering aktivitet 8 med en slutkostnad på 13,4 mnkr;
att godkänna slutrapportering Ny utloppsledning genom gata B, DP1A med en slutkostnad på 5,18 mnkr;
att godkänna slutrapportering Ny utloppsledning Tivoliverket, etapp 4 med en slutkostnad på 19,63 mnkr; samt
att godkänna slutrapportering Ny utloppsledning för Tivoliverket, anslutning Tivoliverket, etapp 5 med en slutkostnad på 8,31 mnkr.

Ärendet
Projekt Ny utloppsledning för Tivoliverket, etapp 1-5 är avslutat. Styrelsen har tidigare hanterat etapperna under perioden 2015 till 2022.

Den totala budgeten för etapperna var 62,7 mnkr och utfallet blev totalt 46,5 mnkr.

Utloppsledningens nya placering har gett utrymme för att förlägga nya va-ledningar i Heffners Allé, som ska besörja den ny exploateringen längs med Norra Kajen. Projektet har bidragit till att möjliggöra långsiktigt hållbar samhällsutveckling och även bidragit till Kommunens ambition att möjliggöra tillväxt.

Beslutsunderlag
• Beslutsärende Slutrapportering Ny utloppsledning för Tivoliverket, etapp 1–5

§ 7 Slutrapportering Flytt va-ledningar & Kemistuga DP 1C
Beslut
Styrelsen beslutar att godkänna föredragningen; att godkänna slutrapportering Flytt VA ledningar & Kemistuga DP 1C med en slutkostnad på 12,2 mnkr.

Ärendet
Projektet Flytt VA ledningar & Kemistuga DP 1C har avslutats. Budgeten för projektet var 22 mnkr och utfallet blev 12,2 mnkr.

Exempel på större poster som påverkat slutkostnaden positivt:

Spont för schakter behövdes ej på grund av markförhållande och utformningen av parkeringshus.
Mindre omfattning av arbeten runt infartstunneln och befintlig slänt än vad som antogs. Kulvert utgick. Styrt av parkeringshusets och utloppslednings utformning.
Mindre provisoriska åtgärder då det varit möjligt att anpassa driftbehov vad gäller leveranser mm genom bra samordning med entreprenören.
Mindre förorening i mark än antagen. Lägre kostnader för hantering och transport.
Lägre byggherrekostnader då projektets totala storlek blivit mindre.

I och med att Sundsvall Vattens befintliga ledningar och kemistuga flyttats har projektet möjliggjort för Sundsvalls kommun att få en långsiktig hållbarhet i parkeringssituationen på Norra Kajen.

Beslutsunderlag
Beslutsärende Slutrapportering Flytt VA ledningar & Kemistuga DP 1C
§ 8 Investering Mårdvägen MFL-Nolby, inklusive slutrapportering
Beslut
Styrelsen beslutar att godkänna föredragningen; att godkänna projektet Mårdvägen MFL-Nolby med en budget på 5,3 mnkr; samt att godkänna slutrapportering Mårdvägen MFL-Nolby med en slutkostnad på 5,3 mnkr

Ärendet
Ursprunglig budget för projektet var 4,8 mnkr och låg under nivån för ett styrelsebeslut, som enligt vd-instruktionen är 5 mnkr.

Projektet har därefter haft tillkommande kostnader för asfaltering på cirka 0,5 mnkr, utifrån att den ramavtalsleverantör som var rankad först inte gick att avropa.

Projektet har bidragit med att minska antalet driftstörningar i området, förbättra driftens tillgänglighet och arbetsmiljö, samt utöka dagvattennätet.

Utifrån ovanstående behöver styrelsen fatta beslut om investerings-budgeten på totalt 5,3 mnkr, samt godkänna slutrapportering av projektet.

Beslutsunderlag
Beslutsärende Investering Mårdvägen MFL-Nolby, inklusive slutrapportering.
§ 9 Utökning V200+S300 Silje-Östanå
Beslut
Styrelsen beslutar att godkänna föredragningen; samt att godkänna en utökad investeringsbudget för projektet V200+S300 Silje-Östanå med 1,5 mnkr till en totalkostnad på 9,5 mnkr.

Ärendet
Tidigare beslutad investeringsbudget behöver utökas för projekt V200+S300 Silje-Östanå.

Orsak till kostnadsökningen är att det i projekteringsskedet var svårt att förutse omfattningen av schaktförläggning på sträckan. Schaktningen på sträckorna har varit mycket besvärliga på grund av lerjord i området i kombination med en mycket regnig höst, vilket har medfört betydligt flackare släntlutningar för att minimera rasrisken. Det innebar betydligt mer schaktmassor, som även behövts transporteras inom entreprenad-området då det varken funnits plats eller bärighet för upplag av schaktmassor invid schakten. En extra förstärkt ledningsbädd har även behövts för att få bärighet för de nya ledningarna.

Totalt innebär ovanstående en utökad budget med 1,5 mnkr.

Beslutsunderlag
Utökning Beslutsärende V200+S300 Silje-Östanå
§ 10 Investering Ringen sträcka 4 etapp 4
Beslut
Styrelsen beslutar att godkänna föredragningen; samt att godkänna projekt Ringen sträcka 4, etapp 4 till en projektbudget om 25 mnkr, med start och avslut under 2024 enligt Trafikverkets tidplan.

Ärendet
”Visionen Ringen”, vanligen kallad Ringen eller projekt Ringen, kom till i mitten på 1990-talet som en vision för hur vattenförsörjningen skulle säkras i Sundsvall och Timrå. Styrelsen i Sundsvall Vatten har tidigare i alla riskanalyser pekat på vikten av att säkra vattenförsörjningen över tid och tagit de nödvändiga besluten för att visionen ska realiseras och prioriteras.

Den samlade bilden för ”visionen Ringen” beskrevs även internt i en handlingsplan, med verksamhetsmål och åtgärder, som antogs av Sundsvall Vattens styrelse 2014-01-30. Handlingsplanen delades upp i sträckor, med etapper för varje sträcka. Dessa har aktualiserats vart efter Sundsvalls kommun och Trafikverket startat sina större infrastrukturprojekt, för att få så mycket samordningsvinster som möjligt.

Dagens investeringsbeslut avser sträcka 4, etapp 4, med medfinansiering av Trafikverket via projektet nya ostkustbanan (dubbelspår Nolby-Sundsvall). Investeringen startar under 2024 och anpassas efter Trafikverkets tidplan.

Beslutsunderlag
Beslutsärende Investering Ringen sträcka 4 etapp 4
§ 11 Ställningstagande, Avloppshantering centrala Sundsvall
Beslut
Styrelsen beslutar att vänta med att skicka beslut 2023-02-21, §8 vidare till kommunfullmäktige; att vänta med att skicka kompletteringsbeslut mark 2023-11-01, §47 vidare till kommunfullmäktige; att invänta det nya avloppsdirektivet och uppdra till vd att analysera konsekvenserna, samt genomföra vissa kompletteringsutredningar; samt att vd ska återkomma till styrelsen under 2024. Därefter beslutas om ärendets vidare hantering

Ärendet
Styrelsen föreslås vänta med att skicka vidare beslutet från 2023-02-21, §8 och kompletteringsbeslut mark 2023-11-01, §47 till kommunfull-mäktige. Besluten avsåg ställningstagande för avloppshanteringen i centrala Sundsvall, samt markförvärv.

SVAB har fått indikationer på att EU:s avloppsdirektiv inte kommer att medföra kvävereningskrav för alla de ingående reningsverken i utredningen, vilket var ett grundläggande argument för argument för centralisering. Beslut om avloppsdirektivet kommer ske i EU-parlamentet våren 2024.

Det tillsammans med ändrade ekonomiska förutsättningar sedan utredningarna påbörjades, gör att SVAB önskar invänta beslut om avloppsdirektivet samt att under tiden genomföra vissa kompletterande utredningar och analyser.

SVAB har fört dialog med Stadsbyggnadskontoret och Miljökontoret, som stödjer ovan föreslaget tillvägagångssätt.

Beslutsunderlag
Beslutsärende Ställningstagande, Avloppshantering centrala Sundsvall
§ 12 Kvarstående ärenden, styrelselogg
Beslut
Styrelsen beslutar att efter slutrapport, §5, ta bort Investering Ny mekanisk rening vid Essvik ARV; att efter slutrapport, §6, ta bort Investering Ny utloppsledning för Tivoliverket, etapp 1–5; att efter slutrapport, §7, ta bort Investering Flytt va-ledningar & Kemistuga DP 1C; att lägga till ärende, §9 Utökning V200+S300 Silje-Östanå; att lägga till ärende, §10 Investering Ringen sträcka 4 etapp 4; samt att lägga till ärende, §11 Ställningstagande, Avloppshantering centrala Sundsvall

13 Ärenden för kännedom från respektive ägarkommun
Beslut
Styrelsen beslutar att styrelsen har tagit del av ärenden för kännedom.

Beslutsunderlag
MSVAB-2023-00117-8 Protokollsutdrag § 117 Övriga frågor
MSVAB-2023-00154-1 Protokollsutdrag KF 2023-09-25 - Riktlinje för säkerhetsbedömning av personal
MSVAB-2023-00162-1 Protokollsutdrag från KF 2023-09-25 - Mål & Resursplan 2024 med plan för 2025-2026
MSVAB-2023-00163-1 Protokollsutdrag från KS 2023-10-16 - Ekonomiska ramar för mål och resursplan 2024
MSVAB-2023-00171-1 Protokollsutdrag från KS 2023-11-13 - Sammanträdesdagar 2024 för KS och utskott med plan för 2025
MSVAB-2023-00173-1 Protokollsutdrag från KS 2023-11-13 – Samordningsplan
MSVAB-2023-00185-1 Protokollsutdrag från Kommunstyrelsen sammanträde den 2023-12-04 – Riktlinj
MSVAB-2023-00187-1 Protokollsutdrag från Kommunstyrelsens personalutskott sammanträde den 2023
MSVAB-2023-00196-1 Protokollsutdrag från KF 2023-12-18 - Strategi för strategiska samarbeten
MSVAB-2023-00197-1 Protokollsutdrag KF 2023-12-18 - Mötes- och evenemangsstrategi
MSVAB-2023-00198-1 Protokollsutdrag KF 2023-12-18 - Revidering av bestämmelser om arvoden och ersättningar
MSVAB-2024-00017-1 Protokollsutdrag KS 2024-01-15 - Rev plan för arbetsmiljö- och diskriminering
NVAB-2023-00031-4 Beslut KS VA-taxa 2024, NVAB
REKO-2023-00023-4 Protokollsutdrag KF 2023-12-18 - Avfallstaxa 2024
SVAB-2023-00319-5 Protokollsutdrag KF 2023-12-18 - VA-taxa 2024
SVAB-2023-00735-1 Protokollsutdrag från Kommunstyrelsens plan- och utvecklingsutskott sammantr
TVAB-2023-00034-3 KS_2023_285 - KF §195 VA - Taxa 2024
TVAB-2023-00037-2 KF § 216 Avfallsplan för Timrå kommun
TVAB-2023-00037-2 KF § 217 Föreskrifter om avfallshantering för Timrå kommun
TVAB-2023-00140-1 KS_2023_476 - KF § 215 Utökad Borgen för Timrå Vatten (TVAB)
TVAB-2024-00019-1 KS_2023_549 - KF § 17 Borgensavgift för Timrå Vatten AB

§ 16 Va-taxa 2024
Beslut
Styrelsen beslutar att föreslå kommunfullmäktige att besluta att anta avgiftsbilaga till Taxa för allmänna VA-anläggningar för Sundsvalls kommun att gälla från 1 maj 2024, enligt bilaga 3b; samt att omedelbar justering sker

Ärendet
Ärendet hanterar va-taxa 2024 för Sundsvalls kommun. Va-taxan 2024 beslutades av kommunfullmäktige 2023-12-18 och gäller från 1 januari. Va-taxan som beslutades bestod av följande dokument:

Bilaga 3a VA-taxa 2024, Sundsvall (föreskrifter)
Bilaga 3b VA-taxa 2024, Sundsvall (avgifter)
Kommunfullmäktiges beslut innebar en intäktshöjning på 28 procent, vilket framgick av tjänsteskrivelsen från Sundsvall Vatten.

I beslutsärendet ingick dock fel version av avgiftsbilagan, som resulterat i en för låg höjning (26 procent).

För att kunna taxera korrekt intäktshöjning på 28 procent behöver rätt version av avgiftsbilagan behandlas och beslutas av kommunfullmäktige.

Det innebär att styrelsen i Sundsvall Vatten behöver fatta ett nytt beslut gällande bilaga 3b VA-taxa 2024, Sundsvall (avgifter), för att därefter översända den till kommunfullmäktige.

Rätt version av avgiftsbilagan kommer gälla efter beslut i kommunfullmäktige. Fram till dess debiteras avgifterna enligt beslut 2023-12-18.

Tidigare beslut i ärendet
Styrelsen Sundsvall Vatten AB, 2023-05-30, §20
Styrelsen Stadsbacken AB, 2023-09-01, §75
Finans- och näringslivsutskottet, 2023-1-21, §98
Kommunstyrelsen, 2023-12-04, §263
Kommunfullmäktige, 2023-12-18, §235
Beslutsunderlag
Tjänsteskrivelse va-taxa 2024
Bilaga 3b VA-taxa 2024, Sundsvall (avgifter), from 1 maj 2024

